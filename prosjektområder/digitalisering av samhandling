1.1. Innledning
Digital samhandling mellom virksomheter er i stadig endring. Som del av den digitale transformasjonen så vil man ikke lenger sette strøm på papir, men i steden identifisere prosesser for digital samhandling som skiller seg mye fra hvordan man samhandler i dag. De nye prosessene bør ha større fokus på brukernes behov og understøtte Digital agenda og Personvernforordningen.

Basert på god forståelse av prosessene for digital samhandling mellom virksomheter og virksomhetenes rolle/ ansvar i disse prosessen bør det bli enkelt å gjøre gode løsningsvalg på digital samhandling. For å kunne samhandle digitalt mellom virksomheter vil dette fra et forretningsperspektiv kunne gjøres på et fåtall måter. Dette kaller vi samhandlingsmønstre.

For å kunne identifisere hvilke tekniske krav som stilles til elektronisk samhandling mellom to virksomheter, er det som nevnt sentralt å forstå forretningsprosessene på tvers av virksomhetene. Basert på disse kan man identifisere hvilke samhandlingsmønstre som kreves. For hvert enkelt samhandlingsmønster kan man så identifisere hvilken referansearkitektur som gjelder og derigjennom hvilke Architecture Building Blocks (ABBer) denne består av.

For hver ABB vil det kunne være en eller flere realiseringsmuligheter i form av løsningskomponenter – Solution Building Blocks (SBBer.) Valg av SBB for en ABB bør baseres på god forretningsmessig forståelse av behovet og god forståelse av kvalitetsegenskapene som samhandlingen skal støtte.

Forretningsprosessene skal modellers basert tankegods fra digital agenda

"Brukeren i sentrum"
"Offentlige tjenester skal oppleves sammenhengende og helhetlige for brukerne, uavhengig av hvilke offentlige virksomheter som tilbyr dem."
"Forvaltningen skal gjenbruke informasjon i stedet for å spørre brukerne på nytt om forhold de allerede har opplyst om."
"Effektiv digitalisering av offentlig sektor"
"Godt personvern og god informasjonssikkerhet"
"Personvern og informasjonssikkerhet skal være en integrert del av utviklingen og bruken av IKT."
"Den enkelte innbygger skal i størst mulig grad ha råderett over egne personopplysninger."
og at man utfordrer hvordan man har løst digital samhandling inntil nå. Man bør vurdere hvor langt man kan gå i en digital transformasjon.​ Husk å sette brukeren i fokus og at virksomhetens egne behov ikke overskygger å gi gode løsninger for brukeren.

